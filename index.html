<!DOCTYPE html>
<html>

<head>
    <meta charset="UTF-8" />

    <title>诗词--爬虫学习使用</title>
    <link rel="stylesheet" href="main.css" />
</head>

<body>
    <div class="poem_list">
        <div class="poem">
            <h1>登鹳雀楼</h1>
            <span>王之涣</span>

            <p>白日依山尽，黄河入海流。</p>

            <p>欲穷千里目，更上一层楼。</p>
        </div>

        <div class="poem">
            <h1>行宫</h1>
            <span>元稹</span>

            <p>寥落古行宫，宫花寂寞红。</p>

            <p>白头宫女在，闲坐说玄宗。</p>
        </div>

        <div class="poem">
            <h1>新嫁娘词</h1>
            <span>王建</span>

            <p>三日入厨下，洗手作羹汤。</p>

            <p>未谙姑食性，先遣小姑尝。</p>
        </div>

        <div class="poem">
            <h1>相思</h1>
            <span>王维</span>

            <p>红豆生南国，春来发几枝。</p>

            <p>愿君多采撷，此物最相思。</p>
        </div>

        <div class="poem">
            <h1>问刘十九</h1>
            <span>白居易</span>

            <p>绿蚁新醅酒，红泥小火炉。</p>

            <p>晚来天欲雪，能饮一杯无？</p>
        </div>

        <div class="poem">
            <h1>哥舒歌</h1>
            <span>西鄙人</span>

            <p>北斗七星高，哥舒夜带刀。</p>

            <p>至今窥牧马，不敢过临洮。</p>
        </div>

        <div class="poem">
            <h1>怨情</h1>
            <span>李白</span>

            <p>美人卷珠帘，深坐颦蛾眉。</p>

            <p>但见泪痕湿，不知心恨谁。</p>
        </div>

        <div class="poem">
            <h1>乐游原</h1>
            <span>李商隐</span>

            <p>向晚意不适，驱车登古原。</p>

            <p>夕阳无限好，只是近黄昏。</p>
        </div>

        <div class="poem">
            <h1>听筝</h1>
            <span>李端</span>

            <p>鸣筝金粟柱，素手玉房前。</p>

            <p>欲得周郎顾，时时误拂弦。</p>
        </div>

        <div class="poem">
            <h1>渡汉江</h1>
            <span>宋之问</span>

            <p>岭外音书断，经冬复历春。</p>

            <p>近乡情更怯，不敢问来人。</p>
        </div>

        <div class="poem">
            <h1>八阵图</h1>
            <span>杜甫</span>

            <p>功盖三分国，名成八阵图。</p>
            <p>江流石不转，遗恨失吞吴。</p>
        </div>

        <div class="poem">
            <h1>宿建德江</h1>
            <span>孟浩然</span>

            <p>移舟泊烟渚，日暮客愁新。</p>

            <p>野旷天低树，江清月近人。</p>
        </div>

        <div class="poem">
            <h1>春怨</h1>
            <span>金昌绪</span>

            <p>打起黄莺儿，莫教枝上啼。</p>

            <p>啼时惊妾梦，不得到辽西。</p>
        </div>

        <div class="poem">
            <h1>江雪</h1>
            <span>柳宗元</span>

            <p>千山鸟飞绝，万径人踪灭。</p>

            <p>孤舟蓑笠翁，独钓寒江雪。</p>
        </div>

        <div class="poem">
            <h1>秋夜寄邱员外</h1>
            <span>韦应物</span>

            <p>怀君属秋夜，散步咏凉天。</p>

            <p>空山松子落，幽人应未眠。</p>
        </div>

        <div class="poem">
            <h1>终南望余雪</h1>
            <span>祖咏</span>

            <p>终南阴岭秀，积雪浮云端。</p>

            <p>林表明霁色，城中增暮寒。</p>
        </div>

        <div class="poem">
            <h1>宫词二首·其一</h1>
            <span>张祜</span>

            <p>故国三千里，深宫二十年。</p>

            <p>一声何满子，双泪落君前。</p>
        </div>

        <div class="poem">
            <h1>寻隐者不遇</h1>
            <span>贾岛</span>

            <p>松下问童子，言师采药去。</p>

            <p>只在此山中，云深不知处。</p>
        </div>

        <div class="poem">
            <h1>崔九欲往南山马上口号与别</h1>
            <span>裴迪</span>

            <p>归山深浅去，须尽丘壑美。</p>

            <p>莫学武陵人，暂游桃源里。</p>
        </div>

        <div class="poem">
            <h1>送灵澈上人</h1>
            <span>刘长卿</span>

            <p>苍苍竹林寺，杳杳钟声晚。</p>

            <p>荷笠带斜阳，青山独归远。</p>
        </div>

        <div class="poem">
            <h1>玉台体</h1>
            <span>权德舆</span>

            <p>昨夜裙带解，今朝蟢子飞。</p>

            <p>铅华不可弃，莫是藁砧归。</p>
        </div>

        <div class="poem">
            <h1>芙蓉楼送辛渐</h1>
            <span>王昌龄</span>

            <p>寒雨连江夜入吴，平明送客楚山孤。</p>

            <p>洛阳亲友如相问，一片冰心在玉壶。</p>
        </div>

        <div class="poem">
            <h1>凉州词二首·其一</h1>
            <span>王翰</span>

            <p>葡萄美酒夜光杯，欲饮琵琶马上催。</p>

            <p>醉卧沙场君莫笑，古来征战几人回？</p>
        </div>

        <div class="poem">
            <h1>逢入京使</h1>
            <span>岑参</span>

            <p>故园东望路漫漫，双袖龙钟泪不干。</p>

            <p>马上相逢无纸笔，凭君传语报平安。</p>
        </div>

        <div class="poem">
            <h1>夜上受降城闻笛</h1>
            <span>李益</span>

            <p>回乐烽前沙似雪，受降城外月如霜。</p>
            <p>不知何处吹芦管，一夜征人尽望乡。</p>
        </div>

        <div class="poem">
            <h1>赠别二首·其二</h1>
            <span>杜牧</span>

            <p>多情却似总无情，唯觉樽前笑不成。</p>

            <p>蜡烛有心还惜别，替人垂泪到天明。</p>
        </div>

        <div class="poem">
            <h1>征人怨</h1>
            <span>柳中庸</span>

            <p>岁岁金河复玉关，朝朝马策与刀环。</p>

            <p>三春白雪归青冢，万里黄河绕黑山。</p>
        </div>

        <div class="poem">
            <h1>金陵图</h1>
            <span>韦庄</span>

            <p>谁谓伤心画不成，画人心逐世人情。</p>

            <p>君看六幅南朝事，老木寒云满故城。</p>
        </div>

        <div class="poem">
            <h1>桃花溪</h1>
            <span>张旭</span>

            <p>隐隐飞桥隔野烟，石矶西畔问渔船。</p>

            <p>桃花尽日随流水，洞在清溪何处边。</p>
        </div>

        <div class="poem">
            <h1>枫桥夜泊</h1>
            <span>张继</span>

            <p>月落乌啼霜满天，江枫渔火对愁眠。</p>

            <p>姑苏城外寒山寺，夜半钟声到客船。</p>
        </div>

        <div class="poem">
            <h1>陇西行四首·其二</h1>
            <span>陈陶</span>

            <p>誓扫匈奴不顾身，五千貂锦丧胡尘。</p>

            <p>可怜无定河边骨，犹是春闺梦里人！</p>
        </div>

        <div class="poem">
            <h1>杂诗</h1>
            <span>佚名</span>

            <p>近寒食雨草萋萋，著麦苗风柳映堤。</p>

            <p>等是有家归未得，杜鹃休向耳边啼。</p>
        </div>

        <div class="poem">
            <h1>回乡偶书二首·其一</h1>
            <span>贺知章</span>

            <p>少小离家老大回，乡音无改鬓毛衰。</p>

            <p>儿童相见不相识，笑问客从何处来。</p>
        </div>

        <div class="poem">
            <h1>瑶瑟怨</h1>
            <span>温庭筠</span>

            <p>冰簟银床梦不成，碧天如水夜云轻。</p>

            <p>雁声远过潇湘去，十二楼中月自明。</p>
        </div>

        <div class="poem">
            <h1>月夜</h1>
            <span>刘方平</span>

            <p>更深月色半人家，北斗阑干南斗斜。</p>

            <p>今夜偏知春气暖，虫声新透绿窗纱。</p>
        </div>

        <div class="poem">
            <h1>乌衣巷</h1>
            <span>刘禹锡</span>

            <p>朱雀桥边野草花，乌衣巷口夕阳斜。</p>

            <p>旧时王谢堂前燕，飞入寻常百姓家。</p>
        </div>

        <div class="poem">
            <h1>寒食</h1>
            <span>韩翃</span>

            <p>春城无处不飞花，寒食东风御柳斜。</p>

            <p>日暮汉宫传蜡烛，轻烟散入五侯家。</p>
        </div>

        <div class="poem">
            <h1>已凉</h1>
            <span>韩偓</span>

            <p>碧阑干外绣帘垂，猩色屏风画折枝。</p>

            <p>八尺龙须方锦褥，已凉天气未寒时。</p>
        </div>

        <div class="poem">
            <h1>送杜少府之任蜀州</h1>
            <span>王勃</span>

            <p>城阙辅三秦，风烟望五津。</p>

            <p>与君离别意，同是宦游人。</p>

            <p>海内存知己，天涯若比邻。</p>

            <p>无为在歧路，儿女共沾巾。</p>
        </div>

        <div class="poem">
            <h1>次北固山下</h1>
            <span>王湾</span>

            <p>客路青山外，行舟绿水前。</p>

            <p>潮平两岸阔，风正一帆悬。</p>

            <p>海日生残夜，江春入旧年。</p>

            <p>乡书何处达？归雁洛阳边。</p>
        </div>

        <div class="poem">
            <h1>云阳馆与韩绅宿别</h1>
            <span>司空曙</span>

            <p>故人江海别，几度隔山川。</p>

            <p>乍见翻疑梦，相悲各问年。</p>

            <p>孤灯寒照雨，深竹暗浮烟。</p>

            <p>更有明朝恨，离杯惜共传。</p>
        </div>

        <div class="poem">
            <h1>和晋陵陆丞早春游望</h1>
            <span>杜审言</span>

            <p>独有宦游人，偏惊物候新。</p>

            <p>云霞出海曙，梅柳渡江春。</p>

            <p>淑气催黄鸟，晴光转绿蘋。</p>

            <p>忽闻歌古调，归思欲沾巾。</p>
        </div>

        <div class="poem">
            <h1>杂诗三首·其三</h1>
            <span>沈佺期</span>

            <p>闻道黄龙戍，频年不解兵。</p>

            <p>可怜闺里月，长在汉家营。</p>

            <p>少妇今春意，良人昨夜情。</p>

            <p>谁能将旗鼓，一为取龙城。</p>
        </div>

        <div class="poem">
            <h1>经邹鲁祭孔子而叹之</h1>
            <span>李隆基</span>

            <p>夫子何为者，栖栖一代中。</p>

            <p>地犹鄹氏邑，宅即鲁王宫。</p>

            <p>叹凤嗟身否，伤麟怨道穷。</p>

            <p>今看两楹奠，当与梦时同。</p>
        </div>

        <div class="poem">
            <h1>灞上秋居</h1>
            <span>马戴</span>

            <p>灞原风雨定，晚见雁行频。</p>

            <p>落叶他乡树，寒灯独夜人。</p>

            <p>空园白露滴，孤壁野僧邻。</p>

            <p>寄卧郊扉久，何年致此身。</p>
        </div>

        <div class="poem">
            <h1>除夜</h1>
            <span>崔涂</span>

            <p>迢递三巴路，羁危万里身。</p>

            <p>乱山残雪夜，孤烛异乡人。</p>

            <p>渐与骨肉远，转于僮仆亲。</p>

            <p>那堪正飘泊，明日岁华新。</p>
        </div>

        <div class="poem">
            <h1>望月怀远</h1>
            <span>张九龄</span>

            <p>海上生明月，天涯共此时。</p>

            <p>情人怨遥夜，竟夕起相思。</p>

            <p>灭烛怜光满，披衣觉露滋。</p>

            <p>不堪盈手赠，还寝梦佳期。</p>
        </div>

        <div class="poem">
            <h1>书边事</h1>
            <span>张乔</span>

            <p>调角断清秋，征人倚戍楼。</p>

            <p>春风对青冢，白日落梁州。</p>

            <p>大漠无兵阻，穷边有客游。</p>

            <p>蕃情似此水，长愿向南流。</p>
        </div>

        <div class="poem">
            <h1>没蕃故人</h1>
            <span>张籍</span>

            <p>前年伐月支，城下没全师。</p>

            <p>蕃汉断消息，死生长别离。</p>

            <p>无人收废帐，归马识残旗。</p>

            <p>欲祭疑君在，天涯哭此时。</p>
        </div>

        <div class="poem">
            <h1>秋日赴阙题潼关驿楼</h1>
            <span>许浑</span>

            <p>红叶晚萧萧，长亭酒一瓢。</p>

            <p>残云归太华，疏雨过中条。</p>

            <p>树色随山迥，河声入海遥。</p>

            <p>帝乡明日到，犹自梦渔樵。</p>
        </div>

        <div class="poem">
            <h1>寻陆鸿渐不遇</h1>
            <span>皎然</span>

            <p>移家虽带郭，野径入桑麻。</p>

            <p>近种篱边菊，秋来未著花。</p>

            <p>扣门无犬吠，欲去问西家。</p>

            <p>报道山中去，归时每日斜。</p>
        </div>

        <div class="poem">
            <h1>阙题</h1>
            <span>刘昚虚</span>

            <p>道由白云尽，春与青溪长。</p>

            <p>时有落花至，远随流水香。</p>

            <p>闲门向山路，深柳读书堂。</p>

            <p>幽映每白日，清辉照衣裳。</p>
        </div>

        <div class="poem">
            <h1>送僧归日本</h1>
            <span>钱起</span>

            <p>上国随缘住，来途若梦行。</p>

            <p>浮天沧海远，去世法舟轻。</p>

            <p>水月通禅寂，鱼龙听梵声。</p>

            <p>惟怜一灯影，万里眼中明。</p>
        </div>

        <div class="poem">
            <h1>客夜与故人偶集</h1>
            <span>戴叔伦</span>

            <p>天秋月又满，城阙夜千重。</p>

            <p>还作江南会，翻疑梦里逢。</p>

            <p>风枝惊暗鹊，露草覆寒蛩。</p>

            <p>羁旅长堪醉，相留畏晓钟。</p>
        </div>

        <div class="poem">
            <h1>送魏万之京</h1>
            <span>李颀</span>

            <p>朝闻游子唱离歌，昨夜微霜初渡河。</p>

            <p>鸿雁不堪愁里听，云山况是客中过。</p>

            <p>关城树色催寒近，御苑砧声向晚多。</p>

            <p>莫见长安行乐处，空令岁月易蹉跎。</p>
        </div>

        <div class="poem">
            <h1>春思</h1>
            <span>皇甫冉</span>

            <p>莺啼燕语报新年，马邑龙堆路几千。</p>

            <p>家住层城临汉苑，心随明月到胡天。</p>

            <p>机中锦字论长恨，楼上花枝笑独眠。</p>

            <p>为问元戎窦车骑，何时返旆勒燕然。</p>
        </div>

        <div class="poem">
            <h1>贫女</h1>
            <span>秦韬玉</span>

            <p>蓬门未识绮罗香，拟托良媒益自伤。</p>

            <p>谁爱风流高格调，共怜时世俭梳妆。</p>

            <p>敢将十指夸针巧，不把双眉斗画长。</p>

            <p>苦恨年年压金线，为他人作嫁衣裳。</p>
        </div>

        <div class="poem">
            <h1>送李少府贬峡中王少府贬长沙</h1>
            <span>高适</span>

            <p>嗟君此别意何如，驻马衔杯问谪居。</p>

            <p>巫峡啼猿数行泪，衡阳归雁几封书。</p>

            <p>青枫江上秋帆远，白帝城边古木疏。</p>

            <p>圣代即今多雨露，暂时分手莫踌躇。</p>
        </div>

        <div class="poem">
            <h1>九日登望仙台呈刘明府容</h1>
            <span>崔曙</span>

            <p>汉文皇帝有高台，此日登临曙色开。</p>

            <p>三晋云山皆北向，二陵风雨自东来。</p>

            <p>关门令尹谁能识，河上仙翁去不回。</p>

            <p>且欲近寻彭泽宰，陶然共醉菊花杯。</p>
        </div>

        <div class="poem">
            <h1>黄鹤楼</h1>
            <span>崔颢</span>

            <p>昔人已乘黄鹤去，此地空余黄鹤楼。</p>

            <p>黄鹤一去不复返，白云千载空悠悠。</p>

            <p>晴川历历汉阳树，芳草萋萋鹦鹉洲。</p>

            <p>日暮乡关何处是？烟波江上使人愁。</p>
        </div>

        <div class="poem">
            <h1>晚次鄂州</h1>
            <span>卢纶</span>

            <p>云开远见汉阳城，犹是孤帆一日程。</p>

            <p>估客昼眠知浪静，舟人夜语觉潮生。</p>

            <p>三湘愁鬓逢秋色，万里归心对月明。</p>

            <p>旧业已随征战尽，更堪江上鼓鼙声。</p>
        </div>

        <div class="poem">
            <h1>宫词</h1>
            <span>薛逢</span>

            <p>十二楼中尽晓妆，望仙楼上望君王。</p>

            <p>锁衔金兽连环冷，水滴铜龙昼漏长。</p>

            <p>云髻罢梳还对镜，罗衣欲换更添香。</p>

            <p>遥窥正殿帘开处，袍袴宫人扫御床。</p>
        </div>

        <div class="poem">
            <h1>寻西山隐者不遇</h1>
            <span>丘为</span>

            <p>绝顶一茅茨，直上三十里。</p>

            <p>扣关无僮仆，窥室唯案几。</p>

            <p>若非巾柴车，应是钓秋水。</p>

            <p>差池不相见，黾勉空仰止。</p>

            <p>草色新雨中，松声晚窗里。</p>

            <p>及兹契幽绝，自足荡心耳。</p>

            <p>虽无宾主意，颇得清净理。</p>

            <p>兴尽方下山，何必待之子。</p>
        </div>

        <div class="poem">
            <h1>宿王昌龄隐居</h1>
            <span>常建</span>

            <p>清溪深不测，隐处唯孤云。</p>

            <p>松际露微月，清光犹为君。</p>

            <p>茅亭宿花影，药院滋苔纹。</p>

            <p>余亦谢时去，西山鸾鹤群。</p>
        </div>

        <div class="poem">
            <h1>春泛若耶溪</h1>
            <span>綦毋潜</span>

            <p>幽意无断绝，此去随所偶。</p>

            <p>晚风吹行舟，花路入溪口。</p>

            <p>际夜转西壑，隔山望南斗。</p>

            <p>潭烟飞溶溶，林月低向后。</p>

            <p>生事且弥漫，愿为持竿叟。</p>
        </div>

        <div class="poem">
            <h1>登幽州台歌</h1>
            <span>陈子昂</span>

            <p>前不见古人，后不见来者。</p>

            <p>念天地之悠悠，独怆然而涕下！</p>
        </div>

        <div class="poem">
            <h1>石鼓歌</h1>
            <span>韩愈</span>

            <p>张生手持石鼓文，劝我试作石鼓歌。</p>

            <p>少陵无人谪仙死，才薄将奈石鼓何。</p>

            <p>周纲凌迟四海沸，宣王愤起挥天戈。</p>

            <p>大开明堂受朝贺，诸侯剑佩鸣相磨。</p>

            <p>蒐于岐阳骋雄俊，万里禽兽皆遮罗。</p>

            <p>镌功勒成告万世，凿石作鼓隳嵯峨。</p>

            <p>从臣才艺咸第一，拣选撰刻留山阿。</p>

            <p>雨淋日灸野火燎，鬼物守护烦撝呵。</p>

            <p>公从何处得纸本，毫发尽备无差讹。</p>

            <p>辞严义密读难晓，字体不类隶与蝌。</p>

            <p>年深岂免有缺画，快剑斫断生蛟鼍。</p>

            <p>鸾翔凤翥众仙下，珊瑚碧树交枝柯。</p>

            <p>金绳铁索锁钮壮，古鼎跃水龙腾梭。</p>

            <p>陋儒编诗不收入，二雅褊迫无委蛇。</p>

            <p>孔子西行不到秦，掎摭星宿遗羲娥。</p>

            <p>嗟余好古生苦晚，对此涕泪双滂沱。</p>

            <p>忆昔初蒙博士征，其年始改称元和。</p>

            <p>故人从军在右辅，为我度量掘臼科。</p>

            <p>濯冠沐浴告祭酒，如此至宝存岂多。</p>

            <p>毡包席裹可立致，十鼓只载数骆驼。</p>

            <p>荐诸太庙比郜鼎，光价岂止百倍过。</p>

            <p>圣恩若许留太学，诸生讲解得切磋。</p>

            <p>观经鸿都尚填咽，坐见举国来奔波。</p>

            <p>剜苔剔藓露节角，安置妥帖平不颇。</p>

            <p>大厦深檐与盖覆，经历久远期无佗。</p>

            <p>中朝大官老于事，讵肯感激徒媕婀。</p>

            <p>牧童敲火牛砺角，谁复著手为摩挲。</p>

            <p>日销月铄就埋没，六年西顾空吟哦。</p>

            <p>羲之俗书趁姿媚，数纸尚可博白鹅。</p>

            <p>继周八代争战罢，无人收拾理则那。</p>

            <p>方今太平日无事，柄任儒术崇丘轲。</p>

            <p>安能以此尚论列，愿借辩口如悬河。</p>

            <p>石鼓之歌止于此，呜呼吾意其蹉跎。</p>
        </div>

        <div class="poem">
            <h1>烈女操</h1>
            <span>孟郊</span>

            <p>梧桐相待老，鸳鸯会双死。</p>

            <p>贞女贵殉夫，舍生亦如此。</p>

            <p>波澜誓不起，妾心古井水。</p>
        </div>
    </div>
</body>

</html>